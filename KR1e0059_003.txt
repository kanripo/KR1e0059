# -*- mode: mandoku-view; -*-
#+TITLE: 春秋諸國統紀
#+DATE: 2015-08-24 22:14:54.411368
#+PROPERTY: ID KR1e0059
#+PROPERTY: BASEEDITION WYG    
#+PROPERTY: JUAN 卷三
<pb:KR1e0059_WYG_003-1a>¶
欽定四庫全書¶
　春秋諸國統紀卷三¶
　　　　　　　　　　　　元　齊履謙　撰¶
周王第二¶
　　　　周姬姓其先后稷封邰夏后之衰不窋奔戎¶
　　　　太王去邠居岐文王始興武王克殷而有天¶
　　　　下都于鎬京自武王十二世至平王宜臼東¶
　　　　遷洛邑是謂東周平王四十九年春秋之始¶
<pb:KR1e0059_WYG_003-1b>¶
　　平王　桓王　莊王　僖王　惠王　襄王¶
　　頃王　匡王　定王　簡王　靈王　景王¶
　　敬王¶
(隱元十九/平四)秋七月天王使宰咺來歸惠公仲子之賵¶
　王朝大夫有爵者則書爵無爵者但書名惟冢宰則¶
　書官書名冢宰而兼三公者則書宰書公而復不書¶
　名有爵則書爵所以視列侯惟冢宰則書官所以重¶
　首相歸下曰賵賵者冒也歸上曰賻賻者傅也¶
<pb:KR1e0059_WYG_003-2a>¶
冬十有二月祭伯來¶
　祭國伯爵也直來曰來外諸侯相朝猶為失禮以王¶
　臣而下來廷見於魯其非可知故春秋不言其朝以¶
　正私交之罪雖書王臣事然自魯與接是亦内辭也¶
(隱三十一/平五)三月庚戌天王崩¶
　春秋歴十有三王志崩者九平桓惠襄匡定簡靈景¶
　不志者四莊僖頃其一敬王在春秋後然春秋列書¶
　天王崩諸侯卒者凡二十國其世次則一從本史間¶
<pb:KR1e0059_WYG_003-2b>¶
　有闕而不書者皆本史遣脱官失其守聖人不妄増¶
　也一以存當時文獻之實一以示後世傳疑之誼¶
夏四月辛卯君氏卒¶
　君氏當依公穀作尹氏葢尹氏武氏仍叔榮叔家父¶
　曰氏曰叔曰父皆世稱也如晉稱趙孟之類世世稱¶
　之故詩有仍叔春秋亦有仍叔詩有家父春秋亦有¶
　家父詩有尹氏春秋終始凡兩書尹氏又案春秋卒¶
　尹氏以見諸卿之世卒王子虎以見公族之世葬劉¶
<pb:KR1e0059_WYG_003-3a>¶
　卷以見王臣稱公之僭¶
(桓五三/桓十)秋蔡人衞人陳人從王伐鄭¶
　此年蔡人衞人陳人從王伐鄭莊六年王人子突救¶
　衞成元年王師敗績于茅戎一則傷威毁重親屈伐¶
　鄭之師一則兵寡力弱不成救衞之功一則背盟棄¶
　信卒致徐吾之敗文屬事比則周之綱維日就委靡¶
　有不待辨而明者餘事亦多類此宜細推之¶
(桓六四/桓十)春正月寔來¶
<pb:KR1e0059_WYG_003-3b>¶
　言寔來者承上文也州公一出而私交二國往外曰¶
　遂内來曰寔皆兼事之辭也¶
(桓九七/桓十)春紀季姜歸于京師¶
　逆后二祭公來遂逆王后于紀襄十五年劉夏逆王¶
　后于齊一書歸一不書歸書歸者逆而得者也不書¶
　歸者逆而不得者也祭公將逆后于紀不能以王命¶
　自將其書曰祭公來遂逆王后于紀則託魯之意可¶
　見矣¶
<pb:KR1e0059_WYG_003-4a>¶
(桓十五三/桓二十)三月乙未天王崩¶
(莊三/莊六)五月葬桓王¶
　天王之葬魯會者二文九年叔孫得臣如京師葬襄¶
　王昭二十二年叔鞅如京師葬景王不㑹者三此年¶
　葬桓王宣三年葬匡王襄二年葬簡王而亦書者葢¶
　有他國會之禮天子之葬動天下屬諸侯故苟有會¶
　之者則書其不書者皆諸侯之不會者也¶
(莊六/莊九)春王正月王人子突救衞¶
<pb:KR1e0059_WYG_003-4b>¶
　王朝大夫書爵則無爵書子則無采故須冠王人於¶
　上而繫子突於下¶
(僖八十五/惠二)春王正月公會王人齊侯宋公衞侯許男曹¶
伯陳世子款盟于洮¶
　王人會盟其有采邑者因采為氏而稱子其無采邑¶
　者則但稱王人而不名葢王人則可以序諸侯之上¶
　而名氏則不可以登列會之先¶
冬十有二月天王崩¶
<pb:KR1e0059_WYG_003-5a>¶
(文五十/襄三)王使召伯來會葬¶
　春秋之時王室衰微紀綱法度日以壞亂雖時以禮¶
　接諸侯有出於王命者有不出於王命者有雖出王¶
　命而實非王意者出於王命者書王又書天者是也¶
　不出王命者天王俱不書者是也雖出王命而實非¶
　王意者書王不書天者是也葢春秋之誼雖為之曲¶
　全典敎又必欲不没其實故其書法如此昭七年衞¶
　襄公卒衞齊惡告喪于周且請王命王使成簡公如¶
<pb:KR1e0059_WYG_003-5b>¶
　衞追命襄公云云所謂雖出王命而實非王意者魯¶
　桓似之王即周也周者天下之號王者京師之稱故¶
　春秋書周正曰王正周兵曰王師周卿士曰王人¶
(文八十三/襄三)秋八月天王崩¶
(文十/頃二)及蘇子盟于女栗¶
　王人以采配子即以為爵者其文常施於會盟何為¶
　常施於會盟所以視列侯齊邦君也蘇子之於女栗¶
　劉子之於平丘尹子單子之於伐鄭納王皆是也不¶
<pb:KR1e0059_WYG_003-6a>¶
　然一劉文公也何以會於召陵則書子卒但稱名¶
(宣二/匡六)冬十月乙亥天王崩¶
(宣十五/定十三)夏六月王札子殺召伯毛伯¶
　王季子王札子皆頃王子定王兄弟不曰王子某者¶
　所以别諸王子公羊氏曰王札子者長庶之稱¶
(成五十一/定二)冬十有一月己酉天王崩¶
(成八/簡三)秋七月天子使召伯來賜公命¶
　自諸侯言之則曰天王自諸臣言之則曰天子誼得¶
<pb:KR1e0059_WYG_003-6b>¶
　曰錫私恩曰賜左氏傳僖九年王使宰孔賜齊侯胙¶
　曰天子有事于文武使孔賜伯舅胙齊侯將下拜孔¶
　曰且有後命天子以伯舅耋老加勞賜一級無下拜¶
　其禮文有類此者¶
(襄元四/簡十)九月辛酉天王崩¶
(襄二十八/靈二十七)十有二月甲寅天王崩¶
(昭二十二/景二十五)夏四月乙丑天王崩¶
宋國第三¶
<pb:KR1e0059_WYG_003-7a>¶
　　　　宋子姓國紂庶兄微子啓始封十四世至穆¶
　　　　公和入春秋¶
　　穆公　殤公　莊公　閔公　桓公　襄公¶
　　成公　昭公　文公　共公　平公　元公¶
　　景公¶
(隱三/穆九)八月庚辰宋公和卒¶
(桓二/殤九)春王正月宋督弑其君與夷及其大夫孔父¶
(莊二八/莊十)乙酉宋公馮卒¶
<pb:KR1e0059_WYG_003-7b>¶
(莊十二/閔十)秋八月甲午宋萬弑其君捷及其大夫仇牧¶
(僖九十一/桓三)春王三月丁丑宋公御說卒¶
(僖二十一/襄十二)十有二月公會諸侯盟于薄釋宋公¶
　盂薄皆宋地凡諸侯見執境外曰歸境内曰釋其曰¶
　釋宋公者葢執而未出境也¶
(僖二十三/襄十四)夏五月庚寅宋公兹父卒¶
(文七七/成十)夏四月宋公王臣卒　　宋人殺其大夫¶
(文八/昭元)宋人殺其大夫司馬宋司城來奔¶
<pb:KR1e0059_WYG_003-8a>¶
　春秋稱人以殺大夫者凡六莊二十二年陳人殺其¶
　公子禦冦文七年宋人殺其大夫八年宋人殺其大¶
　夫司馬九年晉人殺其大夫先都晉人殺其大夫士¶
　縠及箕鄭父昭八年陳人殺其大夫公子過殺禦冦¶
　傳但言陳人殺其太子禦冦更不明稱人之㫖殺先¶
　都士縠箕鄭父傳言夷之蒐晉侯將登箕鄭父先都¶
　而使士縠梁益耳將中軍先克曰狐趙之勲不可廢¶
　也從之先克奪蒯得田于堇隂故箕鄭父先都士縠¶
<pb:KR1e0059_WYG_003-8b>¶
　梁益耳蒯得作亂九年正月己酉使賊殺先克乙丑¶
　晉人殺先都梁益耳三月甲戌晉人殺箕鄭父士縠¶
　蒯得殺公子過傳言哀公有廢疾三月甲申公子招¶
　公子過殺悼太子偃師而立公子留夏四月辛亥哀¶
　公縊陳公子招歸罪於公子過而殺之宋人殺其大¶
　夫傳言宋成公卒昭公將去羣公子樂豫曰不可公¶
　族公室之枝葉也若去之則本根無所庇廕矣必不¶
　可君其圖之不聽穆襄之族率國人以攻公殺公孫¶
<pb:KR1e0059_WYG_003-9a>¶
　固公孫鄭于公宫以上凡四殺大夫皆國亂無政衆¶
　人擅殺之公羊氏曰大夫相殺稱人謂此類也但先¶
　都士縠箕鄭父公子過書名氏者為殺有罪公孫固¶
　公孫鄭不書名氏者為殺無罪此其不同耳然未有¶
　以官書者此則曰司馬司空云者又以見其執國之¶
　重為君之股肱屏翰而意不在於殺大夫也故二卿¶
　書官於前華孫不稱使於後繼書曰宋人弑其君杵¶
　臼則夫人之惡著矣或曰大夫不名非世卿也書官¶
<pb:KR1e0059_WYG_003-9b>¶
　世不以罪也是皆夫人専國之效昭公見弑之漸¶
(文十五/昭八)三月宋司馬華孫來盟¶
　春秋外臣來盟不稱使者有三髙子來盟魯無君也¶
　屈完來盟楚未服也華孫來盟夫人命也穀梁氏曰¶
　無君之辭也葢得其旨其書官者又以見其為夫人¶
　之黨殺公子卭而代之位者¶
(文十六/昭九)冬十有一月宋人弑其君杵臼¶
(成二十二/六二)八月壬午宋公鮑卒¶
<pb:KR1e0059_WYG_003-10a>¶
(成十五/共十三)夏六月宋公固卒¶
(襄三十三/平三十)三月甲午宋災宋伯姬卒¶
　宋平以千乗之君而不能救其母於火共姬之於婦¶
　道雖盡而宋平之於子職則虧故書公孫夀季孫行¶
　父二上卿納幣致女不謂不貴晉齊衞三國之人來¶
　媵不謂不尊葬則冠以夫諡不謂不正皆所以重録¶
　伯姬之變深著宋平之罪¶
(昭十十四/平四)十有二月甲子宋公成卒¶
<pb:KR1e0059_WYG_003-10b>¶
(昭二十二/元十二)十有一月己亥宋公佐卒于曲棘¶
齊國第四¶
　　　　齊姜姓國師尚父太公望始封十三世至僖¶
　　　　公祿父入春秋¶
　　僖公　襄公　桓公　孝公　昭公　懿公¶
　　惠公　頃公　靈公　莊公　景公　悼公¶
(隱七五/僖十)齊侯使其弟年來聘¶
　凡稱弟者皆本史辭案春秋諸國世卿公族居多君¶
<pb:KR1e0059_WYG_003-11a>¶
　之弟稱弟君之子稱公子公子之子稱公孫而弟又¶
　有稱叔季者許叔蔡季是也是皆本史之異辭也春¶
　秋從而弗革以見為國不擇賢之弊公族亂政之由¶
(桓三十二/僖二)夏齊侯衞侯胥命于蒲¶
　要言而不㰱血曰胥命或曰盟之有胥命猶會之有¶
　遇皆位均勢敵莫適為主之辭也伯者作則不得為¶
　爾矣故曰春秋美胥命以是為近古¶
(桓十四三/僖三十)冬十有二月丁巳齊侯禄父卒¶
<pb:KR1e0059_WYG_003-11b>¶
(莊四/襄七)六月乙丑齊侯葬紀伯姬¶
　上書楚師滅陳下書葬陳哀公上書紀侯去國下書¶
　齊侯葬紀伯姬皆國滅而為敵所葬彼不言楚人葬¶
　陳哀公者承上文可知又案春秋内女之書葬者三¶
　紀伯姬則齊侯葬之紀叔姬則紀季葬之宋共姬則¶
　魯人葬之是皆吾女之遭人倫之變者故書其本末¶
　之詳如此¶
(莊八二/襄十)冬十有一月癸未齊無知弑其君諸兒¶
<pb:KR1e0059_WYG_003-12a>¶
(莊九/桓元)齊小白入于齊¶
　凡公子取國或書歸或書入書歸者有奉之者也書¶
　入者無奉之者也有奉之者鄭突曹赤是已無奉之¶
　者齊小白許叔是巳¶
九月齊人取子糾殺之¶
　納稱糾殺稱子糾以稱王猛卒稱王子猛同一書法¶
　曰糾曰王猛者筆削之微旨所以惡争奪曰子糾曰¶
　王子猛者記事之常辭所以道名分又案春秋凡兩¶
<pb:KR1e0059_WYG_003-12b>¶
　争國者名則俱名爵則俱爵故歸稱突出稱鄭伯奔¶
　稱忽復稱世子¶
(閔元十五/桓二)冬齊仲孫來¶
　仲孫湫其不稱使者以省難來非聘事¶
(閔二十六/桓二)冬齊髙子來盟¶
　髙傒其不稱使者魯時無君¶
(僖元十七/桓二)齊師宋師曹師城邢¶
　時未有伐邢者然則三國之師次於聶北案兵觀釁¶
<pb:KR1e0059_WYG_003-13a>¶
　以待事遷國就安以圖存春秋之紀桓師未有善於¶
　此者故城楚丘不言救城縁陵不言救而城邢獨言¶
　救其書法可見¶
秋七月戊辰夫人姜氏薨于夷齊人以歸¶
　自入春秋衞完魯息姑魯允宋與夷陳免鄭忽子儀¶
　齊諸兒宋捷不數十年而弑者九起天王不加誅方¶
　伯不致討人道亡天理滅矣自桓公奮起雖以哀姜¶
　之親猶誅死不赦四十年間而天下諸侯無敢有動¶
<pb:KR1e0059_WYG_003-13b>¶
　於惡者葢桓公之功於是為大而聖人稱之以為民¶
　到今受其賜殆亦有取於此云以其尸歸使絶之魯¶
(僖四十/桓三)春王正月公㑹齊侯宋公陳侯衞侯鄭伯許男¶
曹伯侵蔡蔡潰遂伐楚次于陘楚屈完來盟于師盟于¶
召陵¶
　屈完不稱使楚未服也屈完來盟文與國佐如師一¶
　也或稱使或不稱使其稱使者服之也其不稱使者¶
　未服之也楚方結盟而退明年滅弦又明年圍許滅¶
<pb:KR1e0059_WYG_003-14a>¶
　黄伐徐敗徐于婁林諸侯莫能救以此知楚為未服¶
　也故穀梁氏曰于師前定也于召陵得志乎桓公也¶
　得志者不得志也以桓公得志為僅矣是亦言楚人¶
　之未服也¶
(僖十七三/桓四十)冬十有二月乙亥齊侯小白卒¶
(僖十八/孝元)狄救齊¶
　案左氏傳稱宋襄以諸侯伐齊殺無虧立孝公而還¶
　然考之於經左氏之言有不可信者無虧者長衞姬¶
<pb:KR1e0059_WYG_003-14b>¶
　子即衞出也而衞人與伐左氏之言其不可信一也¶
　狄之救齊是不與孝公也而越明年孝公及狄盟左¶
　氏之言其不可信二也徳莫重於納已孝公於宋襄¶
　之報宜如何哉而曹南之盟齊人不與不惟忘徳背¶
　誼去順從逆而復乘其兵敗讎宋圍緡左氏之言其¶
　不可信三也春秋之法凡公子取國有奉焉曰歸無¶
　奉焉曰入伐而歸之曰納今公子昭一無稱焉左氏¶
　之言其不可信四也桓公管仲屬孝公於宋襄以為¶
<pb:KR1e0059_WYG_003-15a>¶
　世子則伐而納之誼也今齊人及戰而經以宋為主¶
　曲宋而直齊左氏之言其不可信五也¶
(僖二十七/孝十)夏六月庚寅齊侯昭卒¶
(文十四/昭二十)夏五月乙亥齊侯潘卒¶
齊公子商人弑其君舍¶
　案左氏傳昭公弟宻姬子商人驟施於國而多聚士¶
　五月昭公卒舍即位七月乙卯夜商人弑舍而讓元¶
　元曰爾求之久矣我能事爾商人遂自立是為懿公¶
<pb:KR1e0059_WYG_003-15b>¶
　又案舍未逾年而稱君者已即位也春秋凡所書未¶
　逾年而稱君者皆已即位也宣十年四月齊侯元卒¶
　冬書齊侯使國佐來聘則是頃公已即位成四年三¶
　月鄭伯堅卒冬書鄭伯伐宋則是悼公已即位¶
(文十八/懿四)夏五月戊戌齊人弑其君商人¶
　案左氏傳懿公游于申池閻職僕邴歜㕘乗二人謀¶
　弑公納諸竹中歸舍爵而行齊人立公子元是為惠¶
　公春秋稱人以弑者三此及文十六年宋人弑其君¶
<pb:KR1e0059_WYG_003-16a>¶
　杵臼襄三十一年莒人弑其君宻州杵臼則襄夫人¶
　王姬使帥甸攻而殺之商人雖死於閻職邴歜之手¶
　而公子元實受其國二人者一為祖母一為庶兄非¶
　臣子故不以斥其名但曰國人云耳逺之之辭也何¶
　以知元之非臣子也以其曰夫已氏而知之也非臣¶
　子也而猶曰弑其君者各正其名而已名正則是非¶
　定監戒彰¶
(宣十/惠十)己巳齊侯元卒¶
<pb:KR1e0059_WYG_003-16b>¶
齊崔氏出奔衞¶
　左氏傳齊惠公卒崔杼有寵於惠公髙固畏其逼也¶
　公卒而逐之奔衞書曰崔氏非其罪也且告以族不¶
　以名是不然春秋凡兩書氏尹氏即其世稱而書氏¶
　崔氏即其族大宗强見逐而書氏故穀梁氏曰氏者¶
　舉族而出之之辭也其後崔杼竟以家亂遂致滅宗¶
　之禍豈亦聖人書氏之明驗歟¶
(成九七/頃十)秋七月丙子齊侯無野卒¶
<pb:KR1e0059_WYG_003-17a>¶
(襄十九八/靈二十)秋七月辛卯齊侯環卒¶
(襄二十五/莊六)夏五月乙亥齊崔杼弑其君光¶
(哀五十八/景五)秋九月癸酉齊侯杵臼卒¶
(哀六/悼元)齊陳乞弑其君荼¶
(哀十/悼四)三月戊戌齊侯陽生卒¶
　¶
　¶
　¶
<pb:KR1e0059_WYG_003-17b>¶
　¶
　¶
　¶
　¶
　¶
　¶
　¶
　春秋諸國統紀卷三¶
