# -*- mode: mandoku-view -*-
#+TITLE: 春秋諸國統紀
#+DATE: 2015-09-23 09:39:56
#+PROPERTY: JUAN 6
<pb:KR1e0059_WYG_006-1a>¶
欽定四庫全書¶
　春秋諸國統紀卷六¶
　　　　　　　　　　　　元　齊履謙　撰¶
杞國第十三¶
　　　　杞姒姓國夏亡湯封夏後於杞周武王克殷¶
　　　　求禹之後得東樓公於杞仍封其故國自東¶
　　　　樓公五世至武公入春秋桓三年書侯莊二¶
　　　　十七年書伯僖二十三年書子文十二年又¶
<pb:KR1e0059_WYG_006-1b>¶
　　　　書伯襄二十九年又書子昭六年又書伯遂¶
　　　　終春秋又案公穀杞侯並作紀侯¶
　　武公　靖公　惠公　成公　桓公　孝公¶
　　文公　平公　悼公　僖公　湣公¶
(僖二十三/成十八)冬十有一月杞子卒¶
(襄六十/桓七)春王三月壬午杞伯姑容卒¶
(襄二十三/孝十七)春王三月己巳杞伯匄卒¶
(昭六四/文十)春王正月杞伯益姑卒¶
<pb:KR1e0059_WYG_006-2a>¶
(昭二十四/平十八)秋八月丁酉杞伯郁釐卒¶
(定四二/悼十)杞伯成卒于會¶
(哀八九/僖十)冬十有二月癸亥杞伯過卒¶
滕國第十四¶
　　　　滕姬姓國文王子錯始封十六世至滕侯入¶
　　　　春秋¶
　　滕侯　宣公　昭公　文公　成公　悼公¶
　　哀公　頃公　隱公¶
<pb:KR1e0059_WYG_006-2b>¶
(隱七/滕侯)春三月滕侯卒¶
(僖十九五/宣七十)春王三月宋人執滕子嬰齊¶
(宣九十一/昭四)秋八月滕子卒¶
(成十六五/文二十)夏四月辛未滕子卒¶
(昭三十六/成三)春王正月丁未滕子原卒¶
(昭二十八/悼二十五)秋七月癸巳滕子寧卒¶
(哀四十四/頃二)秋八月甲寅滕子結卒¶
(哀十一/隱七)秋七月辛酉滕子虞母卒¶
<pb:KR1e0059_WYG_006-3a>¶
莒國第十五¶
　　　　莒姒姓國顓帝之後陸終氏産六子一曰樊¶
　　　　武王封其裔兹輿期於莒自兹輿期十世至¶
　　　　莒子入春秋¶
　　莒子　兹丕公　紀公　渠丘公　黎比公¶
　　著丘公　共公¶
(文十八/紀八)冬莒弑其君庶其¶
(成十四/渠丘公)春王正月莒子朱卒¶
<pb:KR1e0059_WYG_006-3b>¶
(襄三十一/黎比公)冬十有一月莒人弑其君宻州¶
(昭十四/著丘公)秋八月莒子去疾卒¶
邾國第十六¶
　　　　邾曹姓國顓帝之後陸終氏第五子晏安武¶
　　　　王克商封其苗裔曹俠於邾為附庸十二世¶
　　　　至邾子克入春秋¶
　　邾克　子瑣　文公　定公　宣公　悼公¶
　　莊公　隱公¶
<pb:KR1e0059_WYG_006-4a>¶
(莊十六/子克)冬十有二月邾子克卒¶
(莊二十八/子瑣十二)夏四月丁未邾子瑣卒¶
(文十三九/文四十)夏五月邾子籧篨卒¶
(成十七/定四十)冬十有二月邾子貜且卒¶
(襄十七/宣十八)春二月庚子邾子牼卒¶
(昭元四/悼十)夏六月丁巳邾子華卒¶
(定三十四/莊三)春二月辛卯邾子穿卒¶
許國第十七¶
<pb:KR1e0059_WYG_006-4b>¶
　　　　許姜姓國炎帝裔孫伯夷為堯四岳武王封¶
　　　　其苗裔文叔於許十一世至莊公入春秋¶
　　莊公　穆公　僖公　昭公　靈公　悼公¶
　　許男斯　元公¶
(僖四十二/穆四)夏許男新臣卒¶
(文五十四/僖二)冬十月甲申許男業卒¶
(宣十七/昭三十)春王正月庚子許男錫我卒¶
(襄二十六/靈四十)秋八月壬午許男寗卒于楚¶
<pb:KR1e0059_WYG_006-5a>¶
(昭十九四/悼二十)夏五月戊辰許世子止弑其君買¶
(哀十三/元)夏許男成卒¶
宿國第十八¶
　　　　宿風姓國伏羲之後世次不可詳考¶
(隱八/宿男)夏六月辛亥宿男卒¶
楚國第十九¶
　　　　楚芊姓國重黎之後鬻熊曽孫熊繹始封於¶
　　　　楚蠻以子男之田十七世至武王史記皆不¶
<pb:KR1e0059_WYG_006-5b>¶
　　　　著其爵號武王三十五年自立為武王武王¶
　　　　卒子文王熊貲立始入春秋書荆文王卒子¶
　　　　熊囏立五年為弟熊惲弑而代立是為成王¶
　　　　始書楚後二世莊王旅始書卒¶
　　文王　成王　穆王　莊王　共王　康王¶
　　郟敖　靈王　平王　昭王　惠王¶
(僖元二/成十)秋楚人伐鄭¶
　案史記成王即位布徳施惠結舊好於諸侯使人獻¶
<pb:KR1e0059_WYG_006-6a>¶
　天子天子賜胙曰鎮爾南方夷越之亂無侵中國於¶
　是楚地千里然則楚自此始為列國與周室通矣而¶
　春秋所以改書楚者以此¶
(僖二十一/成三十三)秋宋公楚子陳侯蔡侯鄭伯許男曹伯㑹¶
于盂執宋公以伐宋¶
　子者男子之美稱君國之通號故在春秋自五等本¶
　爵之外有以氏配子者髙子季子是也有以采配子¶
　者蘇子劉子是也有以號配子者潞子戎蠻子是也¶
<pb:KR1e0059_WYG_006-6b>¶
　有以國配子者楚子吳子是也何以謂之以國配子¶
　由中國進之也夫吳楚僭王久矣而春秋不道也其¶
　恒稱不過曰吳曰荆曰吳人楚人而已柏舉之勝蔡¶
　侯進之黄池之亢魯晉進之此吳之所以始稱子也¶
　盂之張五國進之厥貉之夸四國進之此楚之所以¶
　始稱子也然春秋吳至黄池而終楚則自厥貉以下¶
　歴莊共康郟靈平昭惠凡世更八王中國之霸益衰¶
　諸侯之進楚者日衆極之至於宋之盟合左師以弭¶
<pb:KR1e0059_WYG_006-7a>¶
　兵為名而晉楚之從交相見申之會大合十有一國¶
　之師而宋向戌鄭子産皆獻禮焉善乎世之醫氏之¶
　談曰人之一身元氣與客邪相為盛衰非客邪自能¶
　盛衰也由元氣之盛衰以致之也斯言也其得春秋¶
　聖人所以子吳楚之意歟故吳楚一也彼以蠻荒之¶
　禮接之我則書之為蠻荒稱荆稱吳者是也彼以從¶
　諸侯之禮接之我則書之為從諸侯稱楚人吳人者¶
　是也彼以大國之禮接之我則書之為大國稱楚子¶
<pb:KR1e0059_WYG_006-7b>¶
　吳子者是也我不以匹夫而擅進退諸侯亂名實也¶
　實録而已¶
(文元十六/成四)冬十月丁未楚世子商臣弑其君頵¶
(宣十八三/莊二十)楚子旅卒¶
(襄十三一/共三十)楚子審卒¶
(襄二十八/康十五)楚子招卒¶
(昭元四/郟敖)楚子麇卒¶
(昭十一/靈十)楚子䖍誘蔡侯般殺之于申¶
<pb:KR1e0059_WYG_006-8a>¶
　春秋有以諸侯殺諸侯者矣未若楚子䖍之施不以¶
　恕有以諸侯見殺於諸侯者矣未若蔡侯般之討得¶
　其罪觀其名所以知其人故楚平之誘殺戎蠻與楚¶
　靈之誘殺蔡侯一也或名或不名或誼繫於人則名¶
　以知其人或誼不繫於人則不必名以知其人¶
(昭十三/靈十二)楚公子比自晉歸于楚弑其君虔于乾谿¶
蔡侯廬歸于蔡陳侯吳歸于陳¶
　案左氏傳平王即位封陳蔡復遷邑隱太子之子廬¶
<pb:KR1e0059_WYG_006-8b>¶
　歸于蔡悼太子之子吳歸于陳桓十一年突歸于鄭¶
　不言爵莊二十四年赤歸于曹不言爵而此獨言爵¶
　者自楚封之故異於突赤入國而後位定者¶
(昭二十六/平十三)楚子居卒¶
(哀六十七/昭二)楚子軫卒¶
吳國第二十¶
　　　　吳姬姓國周太王長子太伯與弟仲雍避季¶
　　　　歴去之荆蠻自號句吳荆蠻歸之者千餘家¶
<pb:KR1e0059_WYG_006-9a>¶
　　　　為吳太伯太伯卒無子仲雍嗣立武王克商¶
　　　　求其後得周章已為吳君别封其弟虞仲為¶
　　　　虞虞在中國吳在蠻夷自太伯五世而得封¶
　　　　十二世晉滅虞虞滅二世而吳始大至夀夢¶
　　　　稱王始入春秋¶
　　夀夢　諸樊　餘祭　夷末　王僚　闔廬¶
　　夫差¶
(襄十二十五/夀夢二)吳子乗卒¶
<pb:KR1e0059_WYG_006-9b>¶
(襄二十五/諸樊十三)吳子遏伐楚門于巢卒¶
(襄二十九/餘祭四)閽弑吳子餘祭¶
(昭十五七/夷末十)吳子夷末卒¶
(昭二十七/僚十二)吳弑其君僚¶
(定十四九/闔廬十)吳子光卒¶
諸小國第二十一¶
　　祭　州　隨　鄧　凡　毛　北燕　燕¶
　　穀　郜　巴　小邾　郯　麇　越　厲¶
<pb:KR1e0059_WYG_006-10a>¶
　　崇　牟　英　介　葛　於餘丘¶
(隠元/)冬十有二月祭伯來¶
(桓八/)冬祭公來遂逆王后于紀¶
(莊二十三/)春祭叔來聘¶
　　　　祭或稱伯或稱公或稱叔者葢以本封絶滅¶
　　　　世仕王朝食采畿内故其爵不同云¶
(桓七/)夏鄧侯吾離來朝¶
　　　　書名未詳¶
<pb:KR1e0059_WYG_006-10b>¶
(隱七/)冬天王使凡伯來聘戎伐凡伯于楚丘以歸¶
　　　　凡今衞州共城縣是亦本封絶滅食采畿内¶
　　　　者¶
(襄二十九/)秋九月齊髙止出奔北燕¶
(昭三/)冬北燕伯欵出奔齊¶
(昭六/)冬齊侯伐北燕¶
(昭十二/)春齊髙偃帥師納北燕伯于陽¶
　　　　燕在於春秋有二此獨言北燕者見其僻逺¶
<pb:KR1e0059_WYG_006-11a>¶
　　　　亦以别姞姓燕¶
(桓七/)夏穀伯綏來朝¶
　　　　書名未詳¶
(僖二十/)夏郜子來朝¶
　　　　或言春秋有二郜來朝者為南郜郜鼎為北¶
　　　　郜葢為宋所滅云¶
諸亡國第二十二¶
　　滅國¶
<pb:KR1e0059_WYG_006-11b>¶
　　　紀　譚　遂　下陽　弦　虞　温　黄¶
　　　項　梁　邢　夔　江　六　庸　舒蓼¶
　　　蕭　舒庸　鄫　萊　偪陽　舒鳩　賴¶
　　　州來　巢　徐　沈　頓　胡¶
　　取國¶
　　　戴　舒　須句　根牟　鄟　邿¶
　　遷國¶
　　　陽¶
<pb:KR1e0059_WYG_006-12a>¶
　　降國¶
　　　郕　鄣¶
　　入國¶
　　　向　極　滑　鄀　鄅¶
(僖二/)夏虞師晉師滅下陽¶
　　　　下陽虢邑不曰號而曰下陽者所以别東虢¶
(僖五/)冬晉人執虞公¶
　　　　左氏傳晉滅虢師還館于虞遂襲虞滅之執¶
<pb:KR1e0059_WYG_006-12b>¶
　　　　虞公及其大夫井伯以媵秦穆姬而修虞祀¶
　　　　且歸其職貢於王此葢釋虞之所以不言滅¶
　　　　修虞祀若紀季後五廟之類¶
(僖十/)春王正月狄滅温温子奔衞¶
　　　　左氏傳狄滅温蘇子無信也蘇子叛王又不¶
　　　　能於狄狄人伐之王不救故滅蘇子奔衞以¶
　　　　温子為蘇子未詳程氏曰蘇子國於温¶
(僖二十六/)秋楚人滅夔以夔子歸¶
<pb:KR1e0059_WYG_006-13a>¶
　　　　夔子不名者其辭初不服强執以歸¶
(昭三十/)冬十有二月吳滅徐徐子章羽奔楚¶
　　　　啖子曰徐子名者初已自服吳子吳子唁而¶
　　　　送之非能自奔又案舊說毁其宗廟曰滅奪¶
　　　　以歸已曰取徙入封内曰遷服為臣虜曰降¶
　　　　得而不居曰入其實等為亡國但亡之事異¶
　　　　所以異辭耳當是時也江南之國楚為大而¶
　　　　弦黄夔江六庸舒蕭賴頓胡之屬介于其境¶
<pb:KR1e0059_WYG_006-13b>¶
　　　　既滅其國或執其君在春秋獨為强暴其餘¶
　　　　若極項須句根牟鄟邿則魯滅之譚遂郕鄣¶
　　　　陽萊則齊滅之虢偪陽則晉滅之州來巢徐¶
　　　　則吳滅之滑鄀則秦滅之邢則衞滅之沈則¶
　　　　蔡滅之鄫向則莒滅之鄅則邾滅之舒則徐¶
　　　　滅之温則狄滅之視楚之暴雖若有間至於¶
　　　　侵敗王略陵蔑小寡則其為亂一也惟紀侯¶
　　　　之弃國不守虞公之貪以致亡梁之淫湎自¶
<pb:KR1e0059_WYG_006-14a>¶
　　　　取此三國者其庶乎惡有所分矣¶
　¶
　¶
　¶
　¶
　¶
　¶
　¶
<pb:KR1e0059_WYG_006-14b>¶
　¶
　¶
　¶
　¶
　¶
　¶
　¶
　春秋諸國統紀卷六¶

